---
layout: figure
title: Про видавництво
image:
  file: printing.jpg
  alt: Печатники
---

Досвід роботи нашого видавництва — більше 7-ми років. Ми працюємо за двома напрямками.
Перший — видання книг наукової тематики з метою розповсюдження та продажу. Це переважно наукомісткі праці
з історії культури, мистецтвознавства, етнографії, що потребують фахових коментарів, реставраційних робіт
щодо ілюстративних матеріалів, набору нот, складної коректорської та редакторської роботи.
Крім того, наші видання часто виступають складовою великого проекту, в який ще входять такі заходи,
як презентація книги, влаштування конференцій, фестивалів, виставок, відкриття меморіальних дощок та інше.
Такі видання Ви можете побачити в розділі «[Книгарня](/books)».

Другий напрям — видання книг на замовлення автора. Видання книг на замовлення — послуга, яка користується
попитом, як серед письменників-початківців, так і професійних письменників. В такому разі автор фінансує
проект видання, а видавництво бере на себе зобов’язання випуску книги, надає індекси бібліографічної
класифікації (УДК, ББК, авторський знак), ISBN та безкоштовно виконує розсилку обов’язкових примірників
(згідно із законом України «Про видавничу справу»). Крім того, видання Вашої книги в офіційно зареєстрованому
видавництві — є спосіб фіксації Ваших авторських прав.
